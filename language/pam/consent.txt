Imbitado kayung mag-ambag kareng koleksyon ning speech rekording na menibat kareng aliwaliwang lenguahi. Makasaup la deng speech rekording a reni keng pag-intindi kung makananu yang manaliwa ing lenguahi keng paglipas ning panaun, kung nanu la reng diperensiya da reng aliwaliwang lenguahi dependi keng pangayagkas da, ampo kung makananu ya marerepresente ing speech o lenguahi keng utak na ning tau. Kung a-desisyunan niyung miyabe keng pananaliksik na ini:<br><br>1. Kutnan da kayu tungkul keng sarili niyu keng metung na online form (nanung banuwa kayu mepanganak, kasarian?; nanu la ngan deng lenguahi na balu niyu? nokaring siyudad kayu makatuknang?);<br>2. Kailangan nyeng i-rekord ing sarili niyu kabang mamasa kayung texto (5-8 minutos);<br>3. Kailangan nyeng i-rekord ing sarili niyu kabang magsalita kayung e saria. Para keni, ating aliwaliwang tema na puwedi niyung pisabian.<br><br>Puwedi niyu lang ngan gawan deni keng website mi - ali niyu kailangan gumamit aliwang pang-rekord. Dinan da kayung tagubiliin o direksyun kung makananung mag-rekord.<br><br>Ing pananaliksik na ini, aantabayanan neng Dr. Márton Sóskuthy, Assistant Professor keng Department of Linguistics keng University of British Columbia, kayabe kareng research assistants na ning pananaliksik na ini i <br>Jan Urquico, estudyante keng Department of Linguistics keng University of British Columbia. <br><br><br>Primerung Imbestigador:<br>Dr. Márton Sóskuthy, Assistant Professor<br>Department of Linguistics<br>+1-604 822-5825 / marton.soskuthy@ubc.ca<br><br>Research Assistant:<br>Jan Urquico,Undergraduate student<br>Department of Linguistics<br>jan.urquico@gmail.com<br><br>Sponsor<br>Pinonduan ne ning UBC Faculty start-up funds #F18-03307 ing pananaliksik na ini.<br><br>Ninung puweding makyabe?<br>Imbitado kayung makyabe keng pananaliksik na ini kasi biyasa kayung mag-Kapampangan. Puwedi yang makyabe ing kahit ninumang biyasang mag-Kapampangan basta atsu ya keng 20-30 o 50-60 na banuwa ampo ala yang problema keng pagsasalita. Kung ali na ka direktang inimbitang Jan Urquico, ali mi ya gamitan ing datos mu keng pananaliksik na ini. Kung apin ini ing kasu, i-rekomenda mi kekayu na awsan o kontakan niye i Jan Urquico para abalu niyu kung mangailangan kami pa ring datos.<br><br>Benepisyu<br>Ala yang direktang benepisyu ing pananaliksik na ini kekayu bilang participante. Buri mi ya mung aintindian ing lenguahi niyu ampo ing likas na katangian ning pagbayu ning lenguahi.<br><br>Panganib<br>Alang kaming balung panganib na puweding miparas kekayu keng pananaliksik na ini.<br><br>Kumpidensyalidad<br>Sinupan mi la reng audio rekording niyu kareng aparatong maka-encrypt ampong password-protected. Puwedi reng gamitan deng aliwang mananaliksik deng rekording na titipunan mi ampo keng metung a website na closed-registration. Puwedi da lang gamitan deng audio rekording  kung makiayun la na sinupan da la reng rekording keng aparatong maka-encrypt ampong passord-protected. Ali la maging publiko deng rekording niyu, pero puwedi niyu kaming paintulutan na gamitan kahit makuyad mung parte ning rekording niyu para keng resulta mi (e.g. kareng komperensiya o kareng aliwang pananaliksik bilang kalakip). Ali ya miyugne ing lagyu o kontakto niyu kareng rekording na gawan niyu, ampo ali ya mibiye ing lagyu o kontakto niyu kareng aliwang mananaliksik. Imbis na lagyu niyu, dinan da kayung ID, e.g. “english03”. Kung atin kayung asabing impormasyun na personal <br>keng rekording niyu, lako mi ya itang parteng ita tapus i-delete mi ya itang orihinal na rekording.<br><br>Parte na ning pananaliksik na ini, mangolekta kaming sukad ning akustika base keng pananalita niyu - alimbawa, makananu ya kasigla ing metung a tunug, katas o kababa ing pitch keng metung na punto keng rekording. Bilangan mi la rin deng aliwaliwang salita ampong tunug keng rekording niyu. Sinupan mi la deng bilang o resulta keng metung a spreadsheet. Puwede lang maging publiko deng aliwang spreadsheet. Ali ya lunto ing lagyu niyu o kontakto kareng datos mi, ampo ali mi la pamiye deng rekording keng publiko.<br><br>Akit niye ing surbey keng website na ini. Sinupan mi la deng resulta keng metung a server keng UBC ampo kareng aparatong maka-encrypt ampong password-protected. Puwedi mi yang i-publish ing resulta niyu keng surbey bilang parte ning pananaliksik mi, pero ali mi ya ipakit ing lagyu o kontakto niyu.<br><br>Boluntaryu ya ing pakiki-abe niyu keng pananaliksik na ini<br>Puwedi kayung matras keng pananaliksik na ini kahit kapilan niyu buri. Puwedii niyeng gawan ini kung (i) isara niye ing website bayu niye ipasa ing speech rekording o (ii) kontakan niye i Jan Urquico keng jan.urquico@gmail.com. Ala yang epektu ing pag-atras niyu keng pananaliksik keng relasyun niyu keng Primerung Imbestigador, keng research assistant, keng Department of Linguistics, o keng UBC.<br><br>Kung ali kayu ayun keng pagyabe keng pananaliksik na ini, ali mi la sinupan deng datos niyu. Kung bisa kayung matras keng pananaliksik kaibat niyu lang a-biye deng rekording niyu, lako mi la deng rekording ampong datos niyu keng database ampong server mi, pero ali mi na la puweding lako deng resulta mi kaibat dang ma-publish, o kareng spreadsheets na meging publiko.<br><br>Kontakto<br>Kung atin kayung kutang tungkul keng pananaliksik na ini, paki-kontak i Jan Urquico keng email na keng jan.urquico. Kung atin kayung reklamu tungkul keng karapatan niyu bilang participante ning pananaliksik na ini o tungkul keng dinanas niyu kabang parte kayu ning pananaliksik, paki-kontak ing Research Participant Complaint Line keng UBC Office of Research Ethics keng +1-604-822-8598 o kung long-distnace keng e-mail keng RSIL@ors.ubc.ca o mawus kayu keng toll-free +1-877-822-8598.<br><br><br>Resulta ning Pananaliksik<br>Sinupan mi la deng resulta na ning pananaliksik na ini keng aliwaliwang porma, kayabe keni ing papel pangakademiko, libru, presentasyon pangkomperensiya, blog post, tanyag na artikulong pagmedia.